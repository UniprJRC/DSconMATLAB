## [L’associazione](https://github.com/UniprJRC/DSconMATLAB/tree/main/matlabfiles/capAssociazione/Pagina1Associazione.pdf) ##

Nei capitoli precedenti abbiamo richiamato i principali strumenti per l'analisi univariata (media, mediana, quantili, indici di variabilità, indici di asimmetria e curtosi) e bivariata (correlazione e cograduazione) per l'analisi di variabili quantitative.
In questo capitolo introduciamo l'associazione, ossia l'analisi delle _relazioni tra due caratteri qualitativi_. In presenza di tali dati, le informazioni disponibili sono generalmente sintetizzate sotto forma di tabelle di contingenza, ottenute classificando congiuntamente le unità statistiche sulla base dei fenomeni qualitativi di interesse.

Si consideri, ad esempio, la Tabella di contingenza **ricordo_acquisto** relativa al ricordo della pubblicità $X$ ed all'acquisto di un determinato prodotto $Y$. Può essere utile capire in che modo il ricordo della pubblicità influenzi la decisione di acquistare il prodotto. Per quantificare tale relazione non possono essere impiegati né la covarianza né il coefficiente di correlazione, visti nel Capitolo 6, perché tali indici sono utilizzabili soltanto per coppie di fenomeni quantitativi. Né si possono utilizzare gli indici di cograduazione, in quanto richiedono il passaggio dalle modalità originarie ai rispettivi gradi. Nel caso in esame la scelta  dovrà cadere su indici applicabili in presenza di fenomeni nominali definiti in funzione delle frequenze riportate nella tabella di contingenza. Questi indici sono chiamati misure di associazione.


Qui il [pdf](https://github.com/UniprJRC/DSconMATLAB/tree/main/matlabfiles/capAssociazione/Pagina1Associazione.pdf) della prima pagina del capitolo.

