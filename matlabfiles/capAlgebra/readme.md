## [Algebra lineare avanzata](https://github.com/UniprJRC/DSconMATLAB/tree/main/matlabfiles/capAlgebra/Pagina1Algebra.pdf) ##

### La norma di un vettore ###


La norma $\lVert x \rVert_2 = \lVert x \rVert$ (Euclidea) di un vettore $x=(x_1, x_2, \ldots, x_n)'$ di dimensione $n$ (anche detta modulo o lunghezza di $x$) è definita dalla seguente espressione.

$$
\lVert x \rVert_2=\lVert x \rVert= \sqrt{\sum_{i=1}^n x^2_i} = \sqrt{x'x}
$$

La norma Euclidea di un vettore, quindi, si calcola estraendo la radice quadrata della somma dei quadrati delle componenti del vettore.

È immediato osservare che nella matrice degli scostamenti dalla media $\tilde X$ le norme dei vettori colonna $\tilde X_1$, $\tilde X_2$, $\ldots$, $\tilde X_p$ non sono altro che gli scostamenti quadratici medi delle variabili originarie moltiplicati per $\sqrt{n-1}$.

Nella matrice degli scostamenti standardizzati $Z$ le norme dei vettori colonna $Z_1$, $Z_2$, $\ldots$, $Z_p$ sono tutte uguali a $\sqrt{n-1}$.
Dal punto di vista algebrico quindi, l'operazione di standardizzazione equivale a lavorare con vettori colonna (variabili) che hanno la stessa origine e presentano la stessa norma.

Qui il [pdf](https://github.com/UniprJRC/DSconMATLAB/tree/main/matlabfiles/capAlgebra/Pagina1Algebra.pdf) della prima pagina del capitolo.

